

Stefan Bieszk
Urodził się 23 lipca 1895 roku we Fryburgu Bryzgowijskim w Niemczech. Stefan uczył się w szkole jezuickiej w Feldkirch w Austrii, maturę uzyskał we Fryburgu, tam również studiował filologię klasyczną. W 1920 r. Bieszkowie wrócili do polski i osiedlili się w Chojnicach. Studia filozoficzne ukończył w 1923 r. w Poznaniu, następnie podjął pracę jako nauczyciel w chojnickim gimnazjum klasycznym, gdzie wykładał grekę i łacinę, przyrodę i propedeutykę filozofii. Opiekował się powstałą w 1920 r. pierwszą gimnazjalną drużyną harcerską im. T. Kościuszki. Prowadził amatorski teatr dramatyczny dla młodzieży licealnej, z którą wystawiał wiele przedstawień, m.in. własne dramaty o Chojnicach m.in. "Tobie, ojczyzno". W 1934r. został przeniesiony do Zamościa. W 1937 r. powrócił na Pomorze do Chełmna, gdzie pozostał już na stałe. Był współzałożycielem powstałego w 1956 r. Zrzeszenia Kaszubskiego. Zmarł w drodze z Charzyków do Chojnic 18 lipca 1964 roku, a pochowany został w Chełmnie.