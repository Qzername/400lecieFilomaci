

Jan Paweł Sirwind Łukowicz urodził się 24 lipca 1886 roku w Chojnicach. Naukę swoją rozpoczął w chojnickim gimnazjum, a w 1903 roku został przyjęty w poczet filomatów, którzy spotykali się na tajnych spotkaniach odbywających się w mieszkaniu dr Lniskiego. O patriotycznych nastrojach tych młodych ludzi może świadczyć fakt, iż nosili oni głęboko ukryte pod ubraniem srebrne orzełki i biało - czerwone kokardy. W 1934 roku dr Łukowicz podjął starania w celu zorganizowania miesięcznika regionalnego i w ten sposób od 1 stycznia 1935 roku zaczął ukazywać się pierwszy numer nowego wydawnictwa pt. "Zabory". Zmarł 13 września 1957 roku.