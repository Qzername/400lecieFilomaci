

Stary szpital- historia placówki- kalendarium

1862 r- zbudowano obiekt przy ulicy Sukienników z cegieł pozyskanych z rozbiórki murów miejskich
1884 r.- utworzenia szpitala na bazie istniejącej placówki opiekuńczo-wychowawczej prowadzonej przez ss. Franciszkanki. Inicjatorem tej idei był ks. dr Antoni Wolszleger.
1885 r. - do Chojnic przybyła grupa sióstr, które objęły Zakład św. Boromeusza.
12 listopada 1886 roku został przyjęty pierwszy pacjent na leczenie szpitalne
1888 r.- doprowadzono do budynku szpitala wodociąg i kanalizację. A rok później zakupiono stół operacyjny. 
1900 r.- zelektryfikowano szpital 
1903 r.- założono centralne ogrzewanie, zbudowano skrzydło północne, co pozwoliło powiększyć powierzchnię szpitalną. 
1904 r. - pozyskano tzw. Dom św. Jerzego, w którym w latach po II wojnie mieściło się PR. 
1904 r. - Zakupiony został od Paula Redmanna cały kompleks liczący osiem domów mieszkalnych: mieszczących klasztor, szpital, szkołę gospodarczą dla dziewcząt, szkołę elementarną, sierociniec, przedszkole i żłobek. 
W latach 1902 -1906 zbudowano trzypiętrowy budynek w którym początkowo mieścił się zakład opiekuńczy dla dziewcząt,
1907 r.- pozyskano budynek narożny zwany Domem św. Franciszka, co pozwoliło na połączenie budynków w jedną całość.
1918 r.- powstała nowa sala operacyjna, wydzielono 12 łóżek na potrzeby leczenia dzieci. 
1919 r.- utworzono laboratorium szpitalne.
1922 r.- zakończono ostatecznie przebudowę obiektów i połączono budynki,
I wojna światowa- zmiana charakteru Zakładu św. Boromeusza - utworzono w nim szpital rezerwowy na potrzeby wojska, a tylko niewielką część wydzielono na rzecz lecznictwa cywilnego. 
1920 r.- udostępnienie szpitala na potrzeby Wojska Polskiego.
1933r.- zorganizowano pierwszą w mieście Poradnię Matki i Dziecka pod kierunkiem wielce zasłużonego dla szpitala dra Wrzesińskiego.
1936 r.- obchody 50- lecia szpitala. 
1949 r. szpital upaństwowiono postanowiono wyeliminować dotychczasowych właścicieli i stopniowo odbierano siostrom kolejne placówki oraz pomieszczenia. 
1957 r.- szpital Chojnicki nazwany zostaje imieniem doktora Jana Karola Łukowicza a najwyższe władze państwowe przyznają mu w uznaniu jego zasług Krzyż Komandorski Orderu Odrodzenia Polski.
1974 r.- pożar budynku szpitala
Interesującym epizodem w dziejach chojnickiego lecznictwa było wyznaczenie w obecnym gmachu Zespołu Szkół Licealnych (dawny budynek koszar) funkcji lazaretu dla żołnierzy napoleońskich wracających spod Moskwy. Wielu z nich dokonało tu swojego żywota na wskutek odniesionych ran i wycieńczenia. Zostali pochowani na tzw. cmentarzu francuskim przy drodze do Igieł. W okresie wojen światowych przejściowo znajdował się tu szpital polowy. 
